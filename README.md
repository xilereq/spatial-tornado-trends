## 1. Przedmiot Analizy
Projekt skupia się na **analizie zmian geograficznego rozkładu tornad** w Stanach Zjednoczonych na przestrzeni ponad 60 lat. Tradycyjna wiedza meteorologiczna definiuje "Aleję Tornad" (Tornado Alley) jako obszar Wielkich Równin (Teksas, Oklahoma, Kansas). Jednak nowsze badania sugerują, że w wyniku zmian klimatycznych strefa największego ryzyka przesuwa się na wschód, w stronę gęściej zaludnionych stanów (tzw. "Dixie Alley" - Mississippi, Alabama, Tennessee).

W ramach projektu analizujemy:
* **Przesunięcie centroidu:** Jak zmieniał się "środek ciężkości" występowania tornad dekada po dekadzie.
* **Intensywność zjawisk:** Czy zmiany dotyczną tylko najsilniejszych tornad, czy może słabszych również.
* **Zmiany w lokalizacji tornad:** Jak faktycznie na przestrzeni lat zmienia się występowanie tornad.
* **Czynnik dobowy:** Różnice w ofiarach i rannych względem tornad dziennych i nocnych.

## 2. Cel Projektu
Głównym celem jest weryfikacja hipotezy o przesunięciu strefy zagrożenia na wschód.

Cele szczegółowe obejmują:
* **Wizualizację trendów:** Stworzenie interaktywnych map pozwalających zrozumieć dynamikę zmian w czasie.
* **Identyfikację nowych stref ryzyka:** Wskazanie obszarów, które historycznie były bezpieczne, a obecnie notują wzrost aktywności tornad.
* **Analizę bezpieczeństwa:** Czy obywatele wschodnich stanów powinni być przygotowani na tornada niewystępujące wcześniej w ich regionie.
* **Zastosowanie praktyczne:** Wyniki mogą być użyteczne dla sektora ubezpieczeń (ocena ryzyka) oraz planowania urbanistycznego (wymogi budowlane).
